Är den totala kostnaden för projekt del 1 rimlig (om detta hade varit ett konsultuppdrag)
Att anlita en konsult för att kartlägga det interna systemet engagerar varken ledningen eller medarbetare  (Dicander et al., 1998). Dessutom består rapporten med största sannolikhet utav information från en (1) intervju av en (1) anställd. Processer och värderingar speglar då kanske inte företagets verkliga bild, utan personens egna uppfattning av situationen (Dicander et al., 1998). Arbetet är då antagligen inte menad att lägga grund till någons större intern förändring. Istället kan användningsområdet för en rapport som denna vara att mäta utvecklingen inom företaget från period till period. 
Med detta i åtanke tror jag att småskaliga företag kan utföra ett bättre arbete själva som utgör samma funktion. Informationssamlandet kan ske på mindre formella platser såsom under lunchtimmar och informationen införskaffas utan mellanhänder. Den slutliga rapporten blir då mer exakt och arbetet billigare än om en konsultfirma anlitas. 
För större företag däremot, där alla inte känner alla, kan tjänsten vara mer produktiv. Om min planering för nulägesrapporten hade utförts till punkt och pricka hade arbetet kostat 72 kkr. Ledtiden för hela arbetet breder sig över ett spann på 2 månader men själva arbetstimmarna utan kö- och liggtider är lite mer än en vecka. Att avlägsna anställda från deras vardagliga arbetsuppgifter för att sammanställa rapporten är dyrare både i tid och pengar. Inte bara när löner, arbetsgivaravgift och behov av att ersätta den saknade arbetskraften kommer till tals, utan även då de anställda kräver mer tid till arbetet för att sätta sig in i de olika dimensionerna, något som vi redan har. 72 kkr känns som en mycker rimlig siffra med detta i åtanke.
Vilka risker och problem kan det finnas gällande projektplaneringen och genomförandet
Som det ser ut nu, finns där ingen designerad bulktid inplanerad. Mot slutet då jag helst hade velat se lite extratid, för att ta tag i det som hamnat på efterkälken, finns ingen tid över då schemat är fullt. Risken är då stor att om min tidsestimation är fel ocheller om projektdeltagare jobbar långsamt så kommer priset att bli missvisande eftersom timmar kommer att tillkomma. Detta är dåligt, eftersom kundens förväntningar om pris inte kommer att mötas och missnöje uppstår (Kotler & Armstrong, 2017). En lösning på detta hade kunnat vara att slänga in ett tidsblock i början av projektet för alla medlemmar på ett antal timmar, för att ge projektet större felmarginal. 
Hur gjorde du för att uppskatta tidsåtgång för de olika aktiviteterna och hade planeringen varit rimlig för ett medieproduktionsprojekt
För tidsåtgången till de olika aktiviteterna estimerade jag hur lång tid jag förväntade mig att de olika aktiviteterna skulle ta i sin helhet, eventuell ställtid inkluderad, om tiden spenderades fokuserat, effektivt och för att få uppgiften gjord så att det uppfyller arbetsspecifikationerna. Företaget blir betald för det som levereras enlig förväntningarna - allt utöver detta gör kunden inte nödvändigtvis mycket gladare i relation till hur mycket mer tjänster kostar (Kotler & Armstrong, 2017).
Den största bristen i min planering anser jag vara att från första början var den idealistisk, och inte verklighetsspeglande. Som första steg avsatte jag halva veckan till programmering. Jag vet från föregående terminer att jag inte spenderar tiden 5050 utan programmeringskursen blir alltid lidande av att jag lånar tid till den andra. Jag ser redan detta då Ganttuppgiften som vad beräknad att ta 8 timmar att färdigställa faktiskt tagit 12. 
En anledning till att tidsuppdelningen förblev på detta vis är för att jag konstant höll timpriset i åtanke. Jag ville spendera så lite tid som möjligt för att hålla priset nere och attraktivt för kunder. Men att kunna ge offert är bara en del av varför tidsåtgången bör planeras. Det görs även för att garantera att arbetet blir färdigt i tid och att medarbetare får en bra arbetssituation (  ). Om redan arbetsplaneringen, utan fel och oförväntade moment, är stressig, hur kommer verkligheten då spelas ut Det är mycket möjligt att timmarna som behövs för projektarbeten kommer att vara uppemot 16 timmar i veckan, snarare än 9.5 som jag planerat. Med en sådan bristande tidsuppskattning samt ovisad hänsyn till inblandade anser jag inte planeringen vara rimlig för applikation.
Inför framtida projekt bör jag alltså tidsuppdela enligt verkliga situationen, istället för den tekniska, samt i samband med detta ge projektet mer schemalagd tid att gå fel. Att hålla priset i åtanke när aktiviteterna tidsbestämdes var en god idé för att hålla projektet realistiskt, men till nästa gång bör utgångspunkten inte vara att erbjuda en så billig tjänst som möjligt, utan en rimlig sådan. Jag tror att projektet hade kunnat kosta 10kkr mer och därigenom givit en bättre arbetssituation för medarbetare och större säkerhet i leverans. 
 
Referenser
Dicander Alexandersson, M., Almhem, L., Rönnberg, K., Väggö, B. (1998). Att lyckas med processledning (2 uppl.). Liber
Kotler, P.,  & Armstrong, G. (2017). Principles of Marketing (17 uppl.) Pearson Education

